# CITADEL
Sviluppa la tua Citadel (gioco Bitcoin)


## INTRODUZIONE AL GIOCO:

Questa rivisitazione "non ufficiale" é tratta dall'originale Puerto Rico di Andreas Seyfarth (2002 - Germania - Alea Ravensburger).


In questa edizione, i giocatori ricoprono il ruolo di Priori della Citadel Bitcoin [1] in un periodo storico imprecisato. 
L'ambientazione ricorda un periodo Gotico-Futuristico; infatti sono presenti immagini, personaggi ed edifici antichi immersi tra materiali e tecnologie moderne. 

Lo scopo del gioco è guadagnare il maggior numero di punti sviluppo[2], producendo vari tipi di materie tecnologicamente avanzate ma anche semplici materiali di base (cibo, energia, materiale medico ed elettronico e materie grezze), spedendole sui treni commerciali dirette alle altre Citadels[3] sparse nel nuovo mondo (per ottenere punti sviluppo) o vendendole (per ottenere monete) e costruendo vari tipi di edifici.

È un gioco da due a cinque giocatori basato sulla strategia.
Tra le molte strategie per vincere la partita, in particolare ci sono due direttrici strategiche, corrispondenti ai due modi di ottenere punti vittoria:
* Alta produzione di merci, da spedire sui treni alla volta del Mondo. Le materie grezze non necessitano di impianti di produzione e l'energia ha bassi costi di investimento [4]. Per questi motivi sono spesso prodotti in grande quantità. Lo svantaggio consiste nella relativa difficoltà di accumulare denaro.[5]
* Produrre un'inferiore quantità di merci ma di costo unitario superiore (medicinali e elettronica), da vendere al mercato in cambio di denaro, col quale costruire edifici. Il rovescio della medaglia è l'inferiore numero di merci spedite sui treni.[6]

* Uno dei punti di forza di Citadel è che non esiste un'unica strategia vincente[7].

giocatori: 2-5
preparazione: 10 minuti
durata: 90-150 minuti
azzardo: molto basso (prevale strategia)



>[1] Tributo al Priorato Bitcoin, gruppo telegram ["Bitcoin Italia"](https://t.me/bitcoinIta)

>[2] Cerca di migliorarti valutando le preferenze temporali e la capacitá imprenditoriale 

>[3] In questa era il Mondo non ha piú Stati o Nazioni. Sono state sostituite da una miriade di Citadels autonome, gestite a turno da un cittadino che fa le veci del Priore.

>[4] In questa specifica Citadel sono presenti: una grande centrale nucleare e numerosi stabilimenti di produzione energetica sostenibile e accumulazione (vengono vendute batterie ad altre citadels).

>[5] Il denaro é limitato, esattamente come Bitcoin. In questa versione sono presenti monete di due tagli differenti, denominate Satoshi e Bitcoin. Il cambio nel gioco é 5:1, perdonerete questa eresia economica (la giocabilitá prevale rispetto alla realtá storica).

>[6] Questa Citadel ha un ottimo sistema ferroviario (grazie anche all'abbondante produzione energetica) e spedisce vagoni merci per la vendita.

>[7] La fortuna é abbastanza assente, organizza la migliore strategia per portare la tua Citadel al suo massimo sviluppo!


# TATTICHE DI GIOCO

L'edizione originale di questo Gioco é stata definita dagli appassionati come "senza difetti".

La partita è suddivisa in round uguali, in cui ci si alterna nella scelta dei ruoli da impersonare nella singola fase.

Lo scopo del gioco è quello di far prosperare la propria Citadel attraverso i commerci, la costruzione di palazzi e di laboratori di trasformazione delle materie prime e per la produzione di merci.

A turno, un giocatore per round sarà il Priore, primo a scegliere quale ruolo impersonare in quella fase: ognuno ha peculiarità e privilegi ben definiti:

• Il Mezzadro, fase in cui i giocatori possono prelevare le produzioni dalle pile e possono piazzarle sulla plancia giocatore. Il primo giocatore ha la possibilità di prendere una cava al posto del possedimento, così da essere agevolato nella costruzione degli edifici. Una volta terminate le dodici caselle sulla plancia non si possono più piazzare produzioni di merci.

• Il Dirigente, fase in cui i giocatori prendono i lavoratori dall'Ufficio del Lavoro e li piazzano a presidiare palazzi o laboratori produttivi. Il primo giocatore può accaparrarsi un lavoratore in più degli altri giocatori. Al termine di questa fase si rimpinguerà l'Ufficio del Lavoro, così che sia pronto per il prossimo round.

• Il Costruttore, fase in cui i giocatori costruiscono palazzi, laboratori e similia per rendere la propria Citadel sempre più produttiva ed evoluta. Il primo giocatore del turno paga il palazzo una moneta in meno rispetto al costo standard. Le cave occupate da lavoratori offrono la possibilità di pagare il costo di costruzione di un palazzo in modo ridotto.

• L’Artigiano, fase in cui i giocatori ricevono le merci dalla scorta in base alla propria capacità produttiva, a seconda degli “Impianti di Produzione” posseduti. Il primo giocatore del turno preleva una merce in più, scelta anch’essa tra le merci che può produrre.

• Il Commerciante, fase in cui i giocatori vendono le proprie merci al Silk Road Market. Poiché il mercato della Citadel è un ambiente piuttosto angusto, si può commerciare solo una merce per tipo. Il primo giocatore del turno può decidere quale merce vendere per prima al Mercato.

• Il Capotreno, fase in cui in giocatori spediscono le merci verso altre citadels. Tenendo conto che i treni da carico possono portare solo una tipologia di merce, il primo giocatore del turno può determinare il carico dei treni. Per ogni pezzo che si caricherà sulle navi si otterrà un Punto Sviluppo (PS). Finito il carico delle merci, si dovranno stoccare le merci negli eventuali magazzini che sono stati costruiti in precedenza. Le merci eccedenti verranno perse.

• L'Esploratore, fase in cui non ci sono attività particolari da svolgere. Il primo giocatore del turno preleva una moneta.

Alla fine del round, viene assegnato il ruolo del Priore ad un altro giocatore. 

Fine di Bitcoin Citadel
Il gioco finisce dopo il round in cui si è verificata almeno una delle seguenti condizioni:

1. Alla fine della fase del Dirigente non ci sono lavoratori in numero sufficiente per rimpinguare l'Ufficio del Lavoro

2. Durante la fase del Costruttore un giocatore completa la città, riempiendo i dodici spazi presenti sulla propria plancia.

3. Durante la fase del Capotreno viene assegnato l’ultimo Punto Sviluppo della scorta.

Vincerà la partita il giocatore che avrà accumulato il maggior numero di Punti Sviluppo.

Riassumendo, le regole sono poche, di facile comprensione e il gioco vi coinvolgerà grazie all’alternarsi delle varie fasi e alle azioni da effettuare a seconda della scelta dei ruoli.

Tattiche di Citadel
Se siete dei giocatori che amano impostare le partite con tattiche ben pianificate, eccovi qualche suggerimento.

• Nelle prime fasi della partita le monete sono molto più importanti dei PS, ma perdono valore con il progredire della partita. Per questa ragione è utile concentrare l’attenzione sulle monete e le rendite nelle prime fasi per poi investire questo “gruzzoletto” su edifici che possono generare PS.

• Il ruolo del Commerciante è utile, nelle prime fasi, per capitalizzare le vendite di merci di più facile acquisizione. Perde il proprio peso, con il proseguire della partita.

• è importante, nella fase iniziale, avere il monopolio di una merce di valore significativo, così da poter commerciare costantemente quel bene, producendo reddito che verrà messo a frutto nelle fasi successive costruendo palazzi e laboratori ad hoc.

• Bisogna puntare anche a differenziare le proprie produzioni evitando di utilizzare male i propri lavoratori.

• Le merci che vi portano reddito non dovrebbero, nelle fasi iniziali, essere caricate sui treni così da massimizzare la vendita. Più avanti nel gioco si dovrebbero spedire le merci rare, in modo da occupare un treno e impedire agli avversari di usarlo, impedendo loro di generare PS.

• Ricordate che subito dopo aver chiuso una fase dell’Artigiano è utile effettuare una fase del Commerciante così da incrementare velocemente la propria dote di monete.


# EASTER EGG

All'interno del manuale (regolamento) sono stati inseriti alcuni easter egg:
* I giocatori dell'espansione 2 "Gli Eletti" sono 21, numero molto significativo nella cultura bitcoin
* L'espansione dei Bitcoiner "Gli Eletti" termina a pagina 21
* Se si scansiona il QR code della carta "Studio del Programmatore" si viene indirizzati al sito "Ventuno Italia", questo gioco è fatto in onore nel Progetto Ventuno
